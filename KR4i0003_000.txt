# -*- mode: mandoku-view; -*-
#+TITLE: 詩品
#+DATE: 2015-08-25 00:44:09.115367
#+PROPERTY: ID KR4i0003
#+PROPERTY: BASEEDITION WYG    
#+PROPERTY: JUAN 提要
<pb:KR4i0003_WYG_000-1a>¶
欽定四庫全書　　　　　集部九¶
　詩品　　　　　　　　　詩文評類¶
　　提要¶
　　　　(臣/)等謹案詩品三巻梁鍾嶸撰嶸字仲偉潁¶
　　　　川長社人與兄岏弟嶼並好學有名齊永明¶
　　　　中為國子生王儉舉本州秀才起家王國侍¶
　　　　郎入梁仕至晉安王記室卒於官嶸學通周¶
　　　　易詞藻兼長所品古今五言詩自漢魏以來¶
<pb:KR4i0003_WYG_000-1b>¶
　　　　一百有三人論其優劣分為上中下三品毎¶
　　　　品之首各冠以序皆妙達文理可與文心雕¶
　　　　龍並稱近時王士禎極論其品第之間多所¶
　　　　違失然梁代迄今邈踰千祀遺篇舊製什九¶
　　　　不存未可以掇拾碊文定當日全集之優劣¶
　　　　惟其論某人源出某人若一一親見其師承¶
　　　　者則不免附會耳史稱嶸嘗求譽于沈約約¶
　　　　弗為奬借故嶸怨之列約中品案約立之中¶
<pb:KR4i0003_WYG_000-2a>¶
　　　　品未為排抑惟序中深詆聲律之學謂蜂腰¶
　　　　鶴膝僕病未能雙聲叠韻里俗已具是則攻¶
　　　　擊約説顯然可見史言亦不盡無因也又一¶
　　　　百三人之中惟王融稱王元長不著其名或¶
　　　　疑其有所私尊然徐陵玉臺新詠亦惟融書¶
　　　　字盖齊梁之間避齊和帝之諱故以字行實¶
　　　　無他故今亦姑仍原本以存其舊焉乾隆四¶
　　　　十六年十一月恭校上¶
<pb:KR4i0003_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
